[FromWeb]
其一应是《冬夜于随州紫阳先生飡霞楼送烟子元演隐仙城山序》，李白原文如下：

吾與霞子元丹、煙子元演，氣激道合，結神仙交，殊身同心，誓老雲海，不可奪也。曆行天下，周求名山，入神農之故鄉，得胡公之精術。胡公身揭日月，心飛蓬萊，起餐霞之孤樓，煉吸景之精氣。延我數子，高談混元，金書玉訣，盡在此矣。白乃語及形勝，紫陽因大誇仙城，元侯聞之，乘興將往。別酒寒酌，醉青田而少留；魂夢曉飛，渡淥水以先去。吾不凝滯於物，與時推移，出則以平交王侯，遁則以俯視巢、許。朱紱狎我，綠蘿未歸，恨不得同棲煙林，對坐鬆月。有所款然，銘契潭石，乘春當來，且抱琴臥花，高枕相待。詩以寵別，賦而贈之。

其二为《悲清秋赋》，李白原文如下：

登九疑兮望清川，见三湘之潺湲。水流寒以归海，云横秋而蔽天。予以鸟道计于故乡兮，不知去荆吴之几千。于时西阳半池，映岛欲没；澄湖练明，遥海上月。念佳期之浩荡，渺怀燕而望越。荷花落兮江色秋，风袅袅兮夜悠悠。临穷溟以有羡，思钓鳌于沧洲；无修竿以一举，抚洪波而增忧。归去来兮人间可以托些，吾将采药于蓬邱。